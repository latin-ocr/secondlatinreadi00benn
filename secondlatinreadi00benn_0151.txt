PART 111.] ALEXANDER THE GREAT. 133

infensus, inde Numidiae solitudinibus peragratis cursum Gades
dirigere, ibi enim columnas Herculis esse fama vulgaverat,
Hispanias deinde, quas Iberiam Graeci a flumine Ibero vocabant,
adire et praetervehi Alpes Italiaeque oram, unde in Epirum
brevis cursus est. Itaque Mesopotamiae praetoribus imperavit
materia in Libano monte caesa devectaque ad urbem Syriae
Thapsacum, septingentarum carinas navium ponere. Cypriorum
necnon regibus imperatum ut aes stuppamque et vela praeberent.

Dlsorder among Governors clzecked.

272.—H00 fere tempore Alexander punita satraparum
quorundam insolentia, quam, dum in extremo orbe Indorum
armis retinetur, per summa scelera atque flagitia in provinciales
exercuerant, et ceteros coercere constituit: qui in paribus delictis
idem admissorum scelerum praemium exspectantes in mercen-
ariorum militum fidem confugiebant, ut illorum manibus, si ad
supplicium poscerentur, salutem suam tutarentur: aut pecunia,
quanta poterat, coacta, fugam inibant. Ea re cognita, literae ad
omnes Asiae praetores missae sunt, quibus inspectis e vestigio
omnes peregrinos milites, qui stipendia sub ipsis facerent,
dimittere iubebantur.

Alexander clears tlze Army of Debt.

273.-—Neque ita multo post rex, senioribus militum in patriam
remissis tredecim milia peditum et duo milia equitum, quae in
Asia retineret, eligi iussit, modico exercitu contineri posse Asiam
ratus, quia pluribus locis praesidia disposuisset: nuperque conditas
urbes, quas colonis replesset, rerum novandarum cupidis obstare
credebat. Prius tamen quam secerneret quos erat retenturus,
edixit, ut omnes milites aes alienum profiterentur. Quod cum
grave esse comperisset, quanquam ipsorum luxu contractum erat,

