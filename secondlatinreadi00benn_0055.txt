PART 1.] HISTORY OF ROME. 37

Return (ff Marius.

78.——L. Sulla Roma profecto parum consentiebant inter se
consules, quorum alter Sullae, alter, cui nomen Cinnae erat, Marii
partibus favebat. Itaque Cinna conscripto exercitu Marium ad
urbem reduxit. Is, tot suis periculis et infortuniis efferatus, ubi
de inimicis poenas sumere constituit, per quinque dies quoscun-
que vellet ex optimatibus trucidabat. Inde septimum consul
factus, eo magistratu brevi fruitus est. Septuaginta annos natus
morbo decessit, ne militibus quidem gratus, quos saevitiae eius
poenitebat. Haud ita multo post Sulla in Italiam regressus est,
sed fortiores adversarios certior factus quam quibus resisti posset,
in meridionali Italiae regione aliquamdiu commoratus, animos
hominum sibi conciliabat, idoneam occasionem regrediendi ad
urbem opperiens.

Sulla Masler of Rome.

79.—-Samnites, qui adhuc invicti erant, optimates Romanos
perosi, se cum Marianis coniunxerunt. Qui Sullae diutius resisti
non posse rati, Romam contenderunt, eo consilio ut urbem igne
concremarent, ne Sullae in deditionem veniret. Quod ubi
cognitum Sullae, magnis itineribus et ipse Romam contendit.
Haud procul ab urbe atrociter pugnatum est. Victis Samnitibus
Sulla urbe potitus potestatem optimatium restituere constituit.
In inimicos summa crudelitate saevitum est, quorum ad quinque
milia caesos esse satis constat. Deinde adversariis trucidatis
aut exsulatum abire coactiS, Sulla dictator creatus multas leges
tulit quae auctoritatem senatus stabilirent. Neque ita multo
post cum dictatura et consulatu se abdicasset, omissa reipublicae
cura in villam privatus recessit. Ibidem morbo exstinctum,
cives quam maxima pompa sepeliendum curaverunt.

