PART111.] ALEXANDER THE GREAT. 127

frustra inhiberent, clamor simul atque ploratus amicorum oritur
regem exspirasse credentium. Tandem constitit sanguis, paula-
timque animum recepit, et circumstantes coepit agnoscere. Toto
eo die ac nocte quae secuta est exercitus tabernaculum obsedit,
nec prius recessit quam compertum est somno paulisper illum
acquiescere.

Rest after Tail.

259.—Rex‚ septem diebus curato vulnere necdum obducta
cicatrice, cum audiisset convaluisse apud barbaros famam mortis
suae, duobus navigiis iunctis, statui in medium undique con-
spicuum tabernaculum iussit, ex quo se ostenderet periisse
credentibus: conspectusque ab incolis spem hostium falso nuntio
conceptam inhibuit. Secundo deinde amne defluxit, aliquantum
intervalli a cetera classe praecipiens, ne quies corpori invalido ad-
huc necessaria pulsu remorum impediretur. Quarto, postquam
navigare coeperat, die pervenit in regionem desertam quidem ab
incolis, sed frumento et pecoribus abundantem. Placuit is locus
et ad suam et ad militum requiem.

His Troops bag Alexander lo be less venturcsome.

260.-Mos erat nonnullis ex amicis excubare ante praetorium,
quotiens adversa regi valetudo incidisset. Quos cum forte in
cubiculum intrantes conspexisset, rex sollicitus ne quid novi
afferrent, num hostium recens nuntiaretur adventus percontatur.
Tum Craterus, cui mandatum erat ut amicorum preces perferret
ad eum, in hunc modum verba fecit. Orare sese atque deprecari
ne tot se periculis offerret. Quod si adhuc cum Dario dimicaret,
etsi nemo vellet, tamen ne admirari quidem posse tam promptum
eum esse ad omnia pericula obeunda: eius vero capite ignobilem
vicum emi, quem laturum, non militum modo, sed ullius gentis
barbarae civem, qui virtutem eius novisset? Ecquem mortuo

