90 SECOND LATJN READING BOOK. [PART 11.

res esset, opemque implorarent. Ad quos auxiliorum mittendorum
Demosthenes, orator facundissimus, imprimis auctor fuit: Olyn-
thiacis quamprimum subveniendum esse, qui si victi essent,
nihil morae fore quin Philippus in Atticam suos duceret. An
id passuros Athenienses ut urbs amicissima in deditionem hosti
venire cogatur‘l Quod si Olynthiacorum preces sprevissent, fore
ut sero demum sceleris poeniteret, cum victoris copias sua moenia
vallo circumdantes animadverterent. Pristinae patrum virtutis
memores exercitum conscriberent: fidei pietatisque egregium
specimen ederent, palam facerent nondum interiisse martium
illum animum, quo patres instincti mortem dedecori antepos-
uissent, Graeciamque Persarum metu liberassent. Quae con-
tionatus quamvis persuasisset ut copiae mitterentur, rem segnius
agentibus civibus, rex Olyntho potitus, urbem solo aequavit,

homines sub corona vendidit.

Philippus and Demosthenes.

188.—Deleta Olyntho exterriti Athenienses Demosthenem in
Peloponnesum miserunt qui doceret quanto in periculo universa
Graecia versaretur. Is apud nonnullas e civitatibus quas auro rex
corrumpere constaret, ita verba fecit: decipi eos si quid commodi
ex rege sperarent. Esse quidem apud eos quibus Philippus
magna mercede proposita persuasisset ut cives in suam senten-
tiam traherent: quibus si paruissent, fore ut rursus servitio
premerentur. Ecquem adeo regni regumque amantem esse ut
pro regibus, pravo magistratus genere, quod maiores antiquitus
sprevissent, regem alienum habere vellet? Simultatum discor-
diarumque obliviscerentur3 arma adversus communem hostem,
tanquam communem pestem sumerent, libertatisque sibi a
maioribus traditae vindices exsisterent.

