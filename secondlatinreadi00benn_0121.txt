PAR'r111.] ALEXANDER THE GREAT. ¹03

etiam pecuniae adiicerent si pro captivis pretium redemptionis
vellet accipere. Cuius pecuniae accipiendae suasor fuit Parmenio,
idem monebat ne viarum per loca deserta oblivisceretur, neu
quot milibus passuum a Macedonia distineretur exercitus
Ingrata oratio regi fuit. Itaque ut finem dicendi fecit, Et ego,
inquit, pecuniam quam gloriam mallem, si Parmenio essem.
Nunc Alexander de paupertate securus sum et me non mer-
catorem memini esse, sed regem. Nihil quidem habeo venale,
sed fortunam meam utique non vendo: captivos si placet reddi,
honestius dono dabimus, quam cum pretio remittemus. Intro-
ductis deinde legatis negavit ullas se conditiones accipere velle.
Aut deditionem aut bellum pararet rex.

T lle Council of Wzr.

212.-—Cum iam in conspectu essent hostiles exercitus, Alex-
ander concilio convocato duces consuluit quid optimum factu
esset. Parmenio furto non proelio opus esse censebat. Intempesta
nocte opprimi posse hostes: discordes moribus, linguis, ad hoc
somno et improviso periculo territos quando ex nocturna
trepidatione coituros? At interdiu terribiles occursuras facies
Scytharum ,- hirta illis ora et intonsas comas esse, eximiam vas-
torum magnitudinem corporum. Vanis et inanibus militem
magis quam iustis formidinis causis moveri. Contra rex, Furum,
inquit, ista sollertia est. Palam luce aggredi certum est.
Me meae fortunae potius poeniteat quam victoriae pudeat. Ad
haec illud quoque accedit, ut vigilias agant barbari et in armis
stent, ut ne decipi quidem possint. Itaque ad proelium vos
parate. Sic incitatos ad corpora curanda dimisit.

Battle of Gaugamela.

213.—Prima luce duces ad praetorium frequentes coeunt.
Tum rex a Parmenione excitatus signum pugnae tuba dari iussit.

