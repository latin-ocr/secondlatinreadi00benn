PART111.] ALEXANDER THE GREAT. 137

pueros in studio certantes spectabat nuntiatum est deficere
Hephaestionem, qui morbo ex crapula contracto septimum iam
diem decumbebat. Exterritus amici periculo statim consurgit, et
ad tentorium aegrotantis contendit3 neque tamen eo prius
pervenit quam illum mors occupaverat. Magno dolore commotus
per universum imperium lugeri eum iussit, et ne memoria eius in
exercitu exolesceret, equitibus, quibus ille praefuerat, nullum
praefecit ducem, sed Hephaestionis alam appellari voluit, et,
quae ille signa instituisset, ea non immutari. Funebres etiam
ludos, quales nunquam antea editi sunt, magno artificum numero
coacto, celebrandos curavit. Constat necnon cadaver Babylonem
a Perdicca delatum esse.

Alexander's last Campazgn.

281.—Ut tamen paullisper a luctu avocaret animum, in
Cossaeorum fines expeditionem suscepit. Iuga Mediae vicina
Cossaei tenent, asperum et acre genus et praedando vitam tolerare
solitum. Ab his reges Persarum annuo tributo pacem redimere
consueverant, ne infestam latrociniis regionem facerent. Nam
vim tentantes Persas facile repulerant, asperitate locorum defensi,
in quae se recipiebant, quotiens armis superabantur. Iidem
muneribus quotannis placabantur, ut regi Ecbatanis, ubi aestatem
solebat agere, Babylonem remigranti tutus per ea loca transitus
esset. Hos igitur Alexander bipartito agmine aggressus intra
quadraginta dies perdomuit, nam ab ipso rege et Ptolemaeo,
qui partem exercitus ducebat, non semel caesi, ut captivos suos
reciperent, victori se permiserunt. Ille validas urbes opportunis
locis exstrui iussit, ne abducto exercitu fera gens officii oblivis—
ceretur.

Return to Babylon.

282.—Motis inde castris, ut militem expeditione recenti
fessum reficeret, lento agmine Babylonem procedebat. Iamque

