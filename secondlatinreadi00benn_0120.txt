102 SECOND LATJN READJNG BOOK. [PART 111.

summa cura armat instruitque quantoque cum hoste sit res docet.
Equitibus equisque tegumenta erant ex ferreis laminis in serie
inter se connexis : quis antea praeter iacula nihil dederat, scuta
gladiique adiiciebantur: equorumque domandi greges peditibus
distributi sunt, ut maior pristino esset equitatus. Ingens etiam,
ut crediderat, hostium terror, ducentae falcatae quadrigae, unicum
illarum gentium auxilium, secutae sunt. Ex summo temone
hastae praefixae ferro, utrimque a iugo terni gladii, inter radios
rotarum plura spicula eminebant in adversum. Aliae deinde
falces summissae rotarum orbibus haerebant, et aliae in terram
demissae, quicquid obvium concitatis equis fuisset, amputaturae.

Eclspse of tlte Maon.

210.—-Ceterum Alexander periculorum et maxime multitudinis
contemptor ad Euphraten pervenit: quo pontibus iuncto equites
primos ire, phalangem sequi iubet, Mazaeo praefecto equitum
regiorum non auso proelium committere. Paucis deinde non ad
quietem, sed ad reparandos animos, diebus datis militi, strenue
hostem insequi coepit, veritus ne interiora regni sui peteret. Sed
ex itinere deficiente luna pavor militibus incussus est. Diis
invitis in ultimas terras trahi se querebantur. An id aequum
esse ut propter unum hominem tanta discrimina adirent? Eo
portento iram deorum significari ε proinde domum reverterentur,
si quis salvus esse vellet. Iam prope seditionem res erat, cum rex
vates voluntatem deorum expromere iubet. Ii igitur solem
Graecorum lunam esse Persarum docent, quotiensque 'illa deficiat,
ruinam illis gentibus portendi. Quibus auditis adeo animi
militum confirmantur ut se regem sequi velle profiterentur.

Ineffectual Negatiatzbnssor Peace.

2ll.—Darius tamen, frustra pace bis petita, oratores iterum
de pace misit, qui partem regni Alexandro offerrent, multum

