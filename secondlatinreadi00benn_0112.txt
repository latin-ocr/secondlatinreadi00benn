94 SECOND LATJN READJNG BOOK. [PART ΠΙ.

resistere possent auxilia Graecorum mercede conduxerant.
Quorum dux Memnon vir belli peritissimus Persis vehementer
suadebat ne cum Alexandro iusto proelio dimicaretur: angustias
montium potius occuparent, urbesque satis firmis praesidiis
obtinerent. Idem classis in Graeciam mittendae auctor fuit,
cuius adventu fore ut Graeci contra Macedones erigerentur
docebat. Quibus consiliis a Persarum ducibus spretis ad flumen
Granicum conserta acie dimicatum est. Victis Persis Alexander
fines hostium late populatus, multas urbes in deditionem accepit.

T lle cutting (gf the Gordian Isnot.

194.—Alexander oppido, cui Gordio nomen erat, in ditionem
suam redacto, Iovis templum intrat. Vehiculum, quo Gordium,
Midae patrem, vectum esse constabat, aspexit. Notabile erat
iugum, astrictum compluribus nodis in semetipsos implicatis et
celantibus nexus. Incolis deinde affirmantibus, editam esse
oraculo sortem, Asiae potiturum, qui inexplicabile vinculum
solvisset, cupido incessit animo sortis eius implendae. Circa
regem erat et Phrygum turba et Macedonum, illa exspectatione
suspensa, haec sollicita ex temeraria regis fiducia. Nam serie
vinculorum ita astricta, ut, unde nexus inciperet quove se
conderet, nec ratione nec visu percipi posset, solvere conatus
iniecerat curam ne in omen verteretur irritum inceptum. Ille
nequicquam diu cum latentibus nodis luctatus, Nihil, inquit,
interest, quomodo solvantur: gladioque ruptis omnibus loris
oraculi sortem vel elusit vel implevit.

lllness af Alexander.

195.——Postea rex cum pulvere et sudore perfusus in fiumen
gelidissimum descendisset, gravi morbo correptus aegrotavit.
Erat inter nobiles medicos ex Macedonia regem secutus Philippus. '

