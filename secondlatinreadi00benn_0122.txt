104 SECOND LATJN READJNG BOOK. [PART 111.

Acie conserta currus hostium in Macedonas invecti magnam
stragem edidere, neque multum abfuit quin eo die Darius de
Alexandro triumpharet. Sed fortissime a Graecis resistebatur,
hortantibus ducibus ne primo impetu funderentur, neu speratam
praedam dimitterent. Curru Darius, Alexander equo vehebatur 3
utrumque delecti tuebantur sui immemores, nam amisso rege nec
volebant salvi esse nec poterant. Crudescente pugna, qui circa
Alexandrum erant, vidisse se crediderunt paululum super caput
regis placide volantem aquilam, non sono armorum non gemitu
morientium territam Certe vates Aristander alba veste indutus
et dextra praeferens lauream militibus avem monstrabat, haud
dubium victoriae auspicium. Ingens ergo alacritas et fiducia
paulo ante territos accendit ad pugnam. Iamque non pugna
sed caedes erat, cum Darius currum suum in fugam vertit.

[Varrow Escape (gf Alexander.

214.â€”Neque ullum eo die maius periculum adiit Alexander
quam dum copias in castra reducit. Pauci eum et incompositi
sequebantur, ovantes victoria, nain omnes hostes aut in fugam
effusos aut in acie cecidisse credebant, cum repente ex adverso
apparuit agmen equitum, qui primo inhibuere cursum, deinde
Macedonum paucitate conspecta, turmas in obvios concitaverunt.
Ante signa rex ibat, dissimulato magis periculo quam spreto.
Nec defuit ei perpetua in dubiis rebus felicitas: namque prae-
fectum equitum avidum certaminis et ob id ipsum incautius in
se ruentem hasta transfixit 3 quo ex equo lapso proximum ac
dein plures eodem telo confodit. Invasere turbatos amici
quoque: nec Persae inulti cadebant. Tandem barbari, cum
obscura luce tutior fuga videretur esse quam pugna, in tutum se
recepere. Quod periculum feliciter eluctatus rex suos in castra
incolumes reduxit.

