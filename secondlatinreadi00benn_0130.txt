112 SECOND LATJN READJNG BOOK. [PART ΙΙΙ.

refertos militibus dividit. His incubantes transnavere amnem,
quique primi transierant in statione erant dum traiicerent ceteri.
Hoc modo sexto demum die in ulteriore ripa totum exercitum
exposuit.

Surrender of Bessus.

229.-Dum haec geruntur Spitamenes, cui ex amicis praecipue
confidebat Bessus, cum Dataphernem et Catenem, qui et ipsi
val-le a Besso diligebantur, socios facinoris fecisset, pergit ad
Bessum, et remotis arbitris comperisse ait se insidiari ei Data-
phernem et Catonem: a semet occupatos esse et vinctos teneri.
Quos cum adduci Bessus iussisset, truci vultu intuens consurgit,
manibus non temperaturus. Tum illi circumsistunt eum et
frustra repugnantem vinciunt, direpta ex capite corona lacera-
taque veste quam e spoliis occisi regis induerat. Multitudo an
vindicatura Bessum fuerit, incertum est, nisi illi qui vinxerant,
iussu Alexandri fecisse se ementiti, dubios adhuc animos terruis-
sent. In equum impositum Alexandro tradituri ducunt. Rex
collaudato Spitamene supplicium distulit ut eo loco, in quo
Darium ipse occiderat, necaretur.

Speeclz (ff tlze So‘tlcian A mbassador.

230.-—Postea cum ad fiumen Tanaim perventum esset, legati
Scytharum more gentis per castra equis vecti nuntiari iubent
regi, velle se ad eum mandata perferre. Quibus in regis taberna-¹
culum introductis, unus ex his in hunc modum locutus esse
dicitur. Si dii habitum corporis tui aviditati animi parem
dedissent, orbis te non caperet: altera manu orientem, altera
occidentem contingeres: hoc assecutus, scire velles ubi tanti
numinis fulgor conderetur. Sic quoque concupiscis quae non
capis. Ab Europa petis Asiam 3 ex Asia transis in Europam:
deinde, si humanum genus omne superaveris, cum silvis et
nivibus et fluminibus ferisque bestiis gesturus es bellum.

