28 SECOND LATJN READJNG BOOK. [PART Ι.

quas Romani contra eum defendissent, bellum inferret3 capti-
vos et transfugas redderet3 quinquaginta solum naves haberet,
reliquas Romanis daret 3 per annos decem quaterna milia pondo
argenti praestaret, obsidem daret filium suum Demetrium.
Romanus etiam Lacedaemoniis intulit bellum. Ducem eorum
Nabidem vicit, et quibus voluit condicionibus in fidem accepit.
Ingenti gloria duxit ante currum nobilissimos obsides, Demetrium
Philippi filium et Armenen Nabidis. Postea Persea Macedonum
regem, qui bellum renovaverat, devicit L. Aemilius Paullus, to-
tamque Graeciam in provinciae formam redegit.

The Romans 7'72 Spain.

58.——Hoc fere tempore Romanis vehementer resistebatur ab
Hispanis, qui cum Viriatho duce rebellassent, non semel exercitus
Romanos fuderunt. Cuius belli cum, ut fit, Romanos taedere
coepisset, icto foedere, aliquamdiu quies fuit. Interim Q. Caepio
dux Romanorum cum fortiorem Viriathum quam qui vinci posset
existimaret, dolo et fraude uti constituit. Itaque tribus ex
Viriathi sodalibus magno proposito praemio suasit ut illum
dormientem trucidarent. Neque tamen omnino requievit
Hispania, seditione Numantiae inita. Quae cum reprimi nequiret,
urbs obsidetur. Diu utrinque summa virtute pugnatum est:
cives tandem plures iique nobilissimi, omni aditu urbis clauso,
spe salutis deiecti, fame simul adacti se ipsi interfecerunt.
Quod civium supererat in deditionem venit, et Hispania pacata

est.

T lte Destruction [ff Carthage.

59.——Post aliquot annos Romani, veriti ne Poeni refectis
viribus cladem suam ulcisci conarentur, occasionem renovandi
belli quaerere constituerunt. Itaque cum Masinissa rex

