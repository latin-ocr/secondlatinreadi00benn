40 SECOND LA TIN READJNG BOOK [PART 1.

unus omnium bellis finem imponere posse videbatur. Itaque
magnis copiis praefectus, summo patrum plebeiorumque studio,
piratas adhuc invictos oppressit, quorum classe deleta non insulis
modo quo se recipere solebant, potitus est, sed et castella in
continente vi expugnata igne concremavit.

lVars in tlze East.

85.â€”Mox ei delatum est bellum contra Mithradatem et
Tigranem. Quo suscepto Mithradatem proelio conserto victum
castris exuit. Is cum in fugam se recepisset comitantibus uxore
paucisque ex amicorum numero, haud ita multo post, 116 111
potestatem Romanorum veniret, veneno se interemit. Tigrani
deinde Pompeius bellum intulit. Eum brevi victum parte regni
multavit et grandi pecunia. Inde in Iudaeam transgressus,
Hierosolyma caput gentis expugnavit, duodecim milibus Iudaeo-
rum occisis, ceteris in fidem receptis. Tum Romam reversus
triumphum insignissimum egit. Ante triumphantis currum
ducti sunt filii Mithradatis, filius Tigranis, et Aristobulus rex
Iudaeorum.

The Chias Statesmen of tlte Time.

86.-Dum haec geruntur auctoritas senatus minoris in dies
haberi coepta est: erant enim in urbe multi homines neque ii
invalidi qui optimatibus adversabantur. Ad quos comprimendos
cum unus Pompeius valeret, qui e familiaribus Sullae fuerat,
eundem verebantur optimates et parum fidei 61 adhibebant.
Praecipue inter optimates eminebat M. Porcii Catonis virtus,
qui laudator acti temporis pristina Romanorum probitate adhuc
utebatur. Magna etiam potestate erat M. Licinius Crassus, qui
magnis opibus praeditus, largiendo blandiendoque omnes sibi
conciliare conabatur. Orator id temporis facundissimus erat
M. Tullius Cicero, vir moderationis expertae idem incorruptis-

