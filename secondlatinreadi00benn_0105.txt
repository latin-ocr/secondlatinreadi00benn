PART 11.] HISTOR Y OF GREECE. 87

barbaris intulissent. Itaque auctore Antalcida foedissima pax
cum Persis facta est, patientibus Graecis ut barbarus lites
dirimeret et condiciones eatenus inauditas Graecis imponeret:
quicquid etiam urbium in Ionia liberum fuit⁷ id Persis traditum
est, Thebanis potissimum nocebant condiciones pacis, iubente
Persa ne diutius oppidis Boeotiae imperitarent neu quicquam
contra Persas Spartanosve molirentur.

Pelopidas.

lSL—Inde dum exercitus Spartanus trans Boeotiam iter facit,
dux eius dolo arcis Thebanae potitus, ibidem praesidium satis
firmum reliquit. Per triennium Spartani in arce dominabantur,
multumque cuni dedecoris tum etiam incommodi, qua erant
superbia, civibus afferebant. Sed Pelopidas quidam ex optima-
tibus, quem dedecoris eiusmodi valde poenitebat, vir expertae
virtutis, idem patriae amantissimus, aliquot e suis in arcem
muliebri veste ornatos clam duxit, Spartanosque ex improviso
adortos trucidavit. Recepta arce ingenti civium studio Pelopidae
gratiae actae sunt. Quod ubi percrebuit multum opinionis
amiserunt Spartani, et, ut fit, hostibus animus auctus est.

The Athenian League.

182.—Sub idem tempus Athenienses societatem cum nonnullis
ex insulis inierunt ea condicione ut quaeque civitas certas
pecunias ad armandam classem quotannis penderet. Cui societati
cum Thebani se adiunxissent‚ ut praesidia Spartanorum e Boeotiae
urbibus expellerent, bellum Spartanis terra marique acriter illatum
est. Omnia sociis favebant3 brevi enim expulsis Spartanorum
praesidiis, omnis Boeotia in Thebanorum potestate facta est,
neque hostes classi sociorum resistere potuerunt. Mox autem
Thebanis cum Atheniensibus simultates intercedere: itaque
Athenienses pace cum Spartanis sacta diutius pugnare noluerunt.

