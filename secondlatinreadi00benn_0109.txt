PART 11.] HISTORY OF GREECE. 91

Resaslt (ff Demosthenes& Wgour.

189.—Postea cum legati a Philippo missi Athenas venissent
ut de pace agerent, auctore Demosthene spreti sunt. Is etiam
civibus persuasit ut Byzantinis, quos id temporis rex obsideret,
subsidio copias mitterent. Ducibus rem strenue agentibus
Philippus incepto desistere coactus est, Byzantini obsidione
liberati. Inde Demosthenes eadem consilia summo studio
exsequi, lata lege ut pecunia ex aerario ad bellum prosequen-
dum erogaretur, neu tantum nummorum ad festos dies impen-
derent cives eum eiusmodi pericula urbi minitarentur. Quam
legem iubente populo, Demosthenes collatas pecunias ad veteres
naves sarciendas, novas insuper armandas insumpsit, ita modo
de Philippo triumphari posse ratus si imperium maris Atheni-
enses obtinuissent.

Phillppus Alaster (gf (ἕνεκα

l90.--lnterim Philippus quo facilius sua consilia exsequere-
tur amicos largitione et corruptelis elam sibi devinciebat.
Quorum in numero Aeschines Atheniensis, vir maximus ingenio
idem orator disertissimus, cum in concilium Graecorum missus
esset, ut bellum Amphissae indiceretur neque iustam ob caussam
effecit, utque Philippus copiis sociorum praeficeretur impetravit.
Brevi spatio interiecto Philippum Elateia potitum, in Boeotiam
Atticamque promptum iter habere nuntiatum est. Tum apud
concionem, exterritis ceteris neque quidquam prae metu hiscere
audentibus, unus Demosthenes foederis cum Thebanis faciendi
bellique Philippo indicendi auctor fuit. Cuius monitis cum
obtemperatum esset, Athenienses Thebanique obviam regi facti
sunt. Atrociter pugnatum est, socii tandem magno cuni detri-
mento ad Chaeroneam oppidum Boeotiae victi sunt.

