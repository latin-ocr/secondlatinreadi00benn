60 SECOND LATJN READJNG BOOK. [PART 11.

fit impetus. Cum biduo frustra pugnatum esset, tertio tandem
die Xerxes de semita certior factus magnas copias mittit quae
Graecos a tergo adorirentur. Quarum per silvas, quibus obsiti
erant montes accessu audito, pavore *eiusmodi perculsum est
praesidium ut in fugam se reciperent. Quod ubi cognitum est
minime Leonidam fefellit fore ut circumventus opprimeretur3
cum autem leges Spartanae militem vetarent a statione recedere,
dimissis ceteris cum trecentis Spartanis ad ultimum dimicare
constituit. Thespienses tamen ad septingentos, quamvis sine
dedecore regredi liceret, stationem deserere noluerunt. Cum
aliquamdiu acerrime pugnatum esset Graeci ad unum omnes
interfecti sunt.

T he Battle of Artemisium.

125.—Interim duces navium Graecarum, quibus, ut supra
demonstravimus, datum erat negotium ut impedirent quominus
Persae classe praetervecta Leonidam a tergo adorirentur, ubi
hostes appropinquare animadvertunt, subito pavore perculsi in
fugam se receperunt. Euboeenses vero iram Xerxis ob incensas
Sardes pertimescentes, ea condicione Themistocli triginta talen-
tum mercedem obtulerunt, si ducibus persuadere potuisset uti in
statione manerent. Is autem cum partem mercedis Eurybiadi
aliisque e ducibus impertivisset, partem ipse servasset, ut Persas
ultro aggrederentur Graecis persuasit. Id etiam animos con—
firmavit quod Persae subita procella conflictati multas naves
amiserunt. Egregie utrinque ancipiti Marte pugnabatur donec
renuntiatum est Spartanos ad Thermopylas interfectos esse.
Quibus nuntiatis Graecae naves a statione recedunt et ad
Salamina hostem exspectant.

lee Destruction of Athens.

126.—Quae cum ita essent, quamvis appareret fore ut Athenae
caperentur, tantum abfuit ut Spartani exercitum subsidio

