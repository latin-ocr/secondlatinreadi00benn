PART111.] ALEXANDER THE GREAT. 99

manus quas operibus hostium iniicerent, et alia tuendis urbibus
excogitata praeparantur. Sed cum fornacibus ferrum, quod
excudi oportebat, impositum esset, sanguinis rivi sub ipsis
flammis exstitisse dicuntur: idque omen in Macedonum metum
vertunt Tyrii. Apud Macedonas quoque cum forte panem
quidam frangerent, manantis sanguinis guttas animadverterunt,
territoque rege Aristander, peritissimus vatum, si extrinsecus
cruor fluxisset, Macedonibus id triste futurum ait: contra, cum
ab interiore parte manaverit, urbi exitium portendere. Postea
Alexander oratores de pace ad urbem misit, quos Tyrii contra
ius gentium occisos in altum praecipitaverunt. Atque ille
suorum tam indigna morte commotus urbem obsidere statuit.

lee Bm'ldsng of the sllole.

204.—Sed ante iacienda moles erat quae cum continenti
urbem coniungeret. Magna vis saxorum ad manum erat,
materies ex Libano monte ratibus et turribus faciendis advehe-
batur. Iamque a fundo maris in altitudinem modicam opus
creverat, nondum tamen aquam summam aequabat, et quo
longius moles agebatur a litore, hoc magis, quicquid ingerebatur,
praealtum absorbebat mare 3 cum Tyrii parvis navigiis admotis
per ludibrium exprobrabant, illos dorso, sicut iumenta, onera
gestare: interrogabant etiam num maior Neptuno Alexander
esset. Qua insectatione alacritatem militum accendente, cum
paulum moles ex aqua emineret, Tyrii levibus navigiis advecti
missilibus lacessere militem et ad curam semet ipsos tuendi ab
operibus convertere.

lee Fal! (ff Dm.

205.—Neque obsessoribus opere impune defungi licuit, in
quos crebrae eruptiones ab oppidanis fiebant, tantumque damni
toties illatum est ut Alexander paene suos abducere cogeretur.
Eo tamen studio nitebatur miles ut urbs tandem cum continenti

