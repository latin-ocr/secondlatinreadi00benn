PART 1.] HJSTORY OF ROME. 9

T he Rz'val Leadcrs.

18.-—Dictator Postumius, postquam cecidisse talem virum,
exsules ferociter citato agmine invehi, suos perculsos cedere
animadvertit; cohorti suae dat signum, ut quem suorum fugien-
tem viderint, pro hoste habeant. Ita metu ancipiti versi a fuga
Romani in hostem, et restituta acies. Cohors dictatoris tum
primum proelium iniit: integris corporibus animisque fessos
adorti exsules caedunt. Ibi alia inter proceres coorta pugna.
Imperator Latinus, ubi cohortem exsulum a dictatore Romano
prope circumventam vidit, ex subsidiariis manipulos aliquot in
primam aciem secum rapit. Hos agmine venientes T. Herminius
legatus conspicatus, interque eos insignem veste armisque Mami-
lium noscitans, tanta vi cum hostium duce proelium iniit ut et
uno ictu occiderit Mamilium, et ipse inter spoliandum corpus
hostis veruto percussus, cum victor in castra esset relatus,
exspiraverit.

Deseczf (gf tlze Enemy.

19.—Tum ad equites dictator advolat, obtestans ut, fesso iam
pedite, descendant ex equis et pugnam capessant. Dicto paruere :
desiliunt ex equis. Recipit extemplo animum pedestris acies,
postquam iuventutis proceres aequato genere pugnae secum
partem periculi sustinentes vidit. Tum demum impulsi Latini,
perculsaque inclinavit acies. Equiti admoti equi, ut persequi
hostem posset: secuta et pedestris acies. Ibi nihil nec divinae
nec humanae opis dictator praetermittens aedem Castori vovisse
fertur: ac pronuntiasse militi praemia, qui primus, qui secundus,
castra hostium intrasset ε tantusque ardor fuit, ut eodem impetU‚
quo fuderant hostem, Romani castra caperent. Hoc modo ad
lacum Regillum pugnatum est. Narrant etiam veteres Castorem
cum fratre opem Romanis tulisse et inter principes pugnam

civisse.

