8 SE C OND LATJN READJNG BOOK. [PART 1.

equitumque profecti ad lacum Regillum in agro Tusculano
agmini hostium occurrerunt: et quia Tarquinios esse in exercitu
Latinorum auditum est, sustineri ira non potuit quin extemplo
confligerent. Ergo etiam proelium aliquanto quam cetera
gravius atque atrocius fuit. Non enim duces ad regendam modo
consilio rem affuere, sed, suismet ipsis corporibus dimicantes,
miscuere certamina: nec quisquam procerum ferme hac aut illa
ex acie sine vulnere praeter dictatorem Romanum excessit. In
Postumium, prima in acie suos adhortantem instruentemque,
Tarquinius Superbus, quanquam iam aetate et viribus erat
gravior, equum infestus admisit: ictusque ab latere, concursu
suorum receptus in tutum est.

The gallant Deam of α Roman Soldzkr.

17.—Et ad alterum cornu Aebutius magister equitum in Octa-
vium Mamilium impetum dederat. Nec fefellit veniens Tuscu-
lanum ducem: contra quem et ille concitat equum z tantaque vis
infestis venientium hastis fuit, ut brachium Aebutio traiectum
sit, Mamilio pectus percussum. Hunc quidem in secundam aciem
Latini recepere: Aebutius, cum saucio brachio tenere telum non
posset, pugna excessit. Latinus dux nihil deterritus vulnere
proelium ciet 3 et, quia suos perculsos videbat, arcessit cohortem
exsulum Romanorum, cui L. Tarquinii filius praeerat. Ea, quod
maiore pugnabat vi ob erepta bona patriamque ademptam,
pugnam parumper restituit. Referentibus iam pedem ab ea
parte Romanis, M. Valerius conspicatus ferocem iuvenem Tar-
quinium ostentantem se in prima exsulum acie, subdit calcaria
equo, et Tarquinium infesto spiculo petit. Tarquinius retro in
agmen suorum infenso cessit hosti. Valerium, temere invectum
in exsulum aciem, ex transverso quidam adortus transfigit: nec
quicquam equit-is vulnere equo retardato, moribundus Romanus
labentibus super corpus armis, ad terram defluxit.

