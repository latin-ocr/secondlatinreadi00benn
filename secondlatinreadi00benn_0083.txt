PART 11.] HISTORY OF GREECE. 65

rei laudes Atheniensibus potissimum esse deferendas, qui strenue
rem gerentes Spartanos aliosque e sociis concitaverint ut salutem
patriae omnibus rebus proponerent et ad ultimum depugnarent.
Id quoque animadvertere libet quod propter socordiam aliorum,
aliorum perfidiam haud multum abfuit quin Graecia tota in
ditionem Persis veniret. Erant enim in omni fere civitate
qui Persis faverent et pietatis erga patriam immemores libertate
privari vellent dummodo de inimicis suis poenas possent
sumere. Ceterum devictis Persis gratiae communi consensu
Atheniensibus actae sunt quod patriam servassent3 neque enim
homines fefellit per Athenienses stetisse quominus deditio
turpissima fieret.

Themistocles forlffies Α lllcus.

135.—-Atheniensibus inde domum reversis Themistocles auctor
fuit moenium maiori circuitu aedificandorum 3 ita enim, si forte
bellum incidisset, eos qui ruri habitarent receptum habere posse.
Sed tantum Athenis invidebant civitates finitimae et praecipue
Spartani, ut Atheniensibus denuntiaretur ne moenia reficerent3
fieri enim posse ut Persa Athenis rursus potitus ex urbe inde
munita fines vicinorum vastaret. Themistocles autem quid
molirentur inimici minime ignarus, cum dolo Spartanos decepisset
negaretque refici moenia, tanto studio opus efficiendum curavit
ut prius quam scirent Spartani quid ageretur, in eam altitudinem
creverint moenia ut defendi possent. Elusis igitur Spartanis
neque urbem oppugnare audentibus moenia ingenti civium
laetitia refecta: Piraeus necnon valido muro communitus est.

Byzantium .

136. Quamvis apud Mycalen debellatum esset Ionesque liberi
evasissent, Persae nonnullos locos in utraque continenti obtine-
bant et in his Byzantium, oppidum ditissimum, natura quoquo

E

