PART111.] ALEXANDER THE GREAT. 113

Be warned iu time.

231.—Quid? tu ignoras, arbores magnas diu crescere, una
hora extirpari2 Stultus est qui fructus earum spectat, alti—
tudinem non metitur. Vide, ne, dum ad cacumen pervenire
contendis, cum ipsis ramis, quos comprehenderis, decidas. Leo
quoque aliquando minimarum avium pabulum fuit, et ferrum
rubigo consumit. Nihil tam firmum est, cui periculum non sit
etiam ab invalido. Quod nobis tecum est? Nunquam terram
tuam attigimus. Qui sis, unde venias, licetne ignorare in vastis
silvis viventibus 2 Neque cuiquam servire possumus nec imperare
in animo est. Dona nobis data sunt—ne Scytharum gentem
ignores—iugum boum et aratrum, hasta, sagitta, patera. His
utimur et cum amicis et adversus inimicos. Fruges amicis
danmS, boum labore quaesitas: patera cum iisdem vinum diis
libamus: hostes sagitta eminus, hasta cominus petimus. Sic
Syriae regem et postea Persarum Medorumque superavimus,
patuitque iter nobis usque in Aegyptum.

Beware of Covetonsness.

232.-At tu, qui te gloriaris ad latrones persequendos venire,
omnium gentium, quas adisti, latro cs. Lydiam cepisti, Syriam
occupasti, Persidem tenes, Bactrianos habes in potestate, Indos
petisti 3 iam etiam ad pecora nostra avaras et insatiabiles manus
porrigis. Quid tibi divitiis opus est, quae te esurire cogunt‘ss
Primus omnium satietate parasti famem, ut, quo plura haberes,
acrius, quae non habes, cuperes. Non succurrit tibi, quamdiu
circum Bactra haereas2 dum illos subigis, Sogdiani bellare
coeperunt. Bellum tibi ex victoria nascitur. Nam ut maior
fortiorque sis quam quisquam, tamen alienigenam dominum pati

vult nemo.
H

