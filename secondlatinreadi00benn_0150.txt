132 SE C OND LATIN READING BOOK. [PART 111.

lyrae sonus audiebatur : post hos in vehiculis pro copia cuiusque
adornatis comissabundus exercitus. Regem ipsum convivasque
vehebat currus, crateris aureis poculisque praegravis. Itaque
hoc modo per dies septem bacchabundum agmen incessit, parata
praeda, si quid victis saltem adversus comissantes animi fuisset ς
sed fortuna huiusmodi dedecus in gloriam vertit, mirantibus
cunctis, per gentes nondum satis domitas incessisse temulentos,
barbaris, quod temeritas erat, fiduciam esse credentibus.

sharclms's Repert.

270.-—Haud multo post Nearchus, quem longius in Oceanum
procedere iusserat, supervenit. Nuntiabat autem quaedam
audita, alia comperta: insulam ostio amnis subiectam auro
abundare, inopem equorum esse : singulos eos ab iis, qui ex con-
tinenti traiicere auderent, singulis talentis emi. Plenum esse
beluarum mare: aestu secundo eas ferri, magnarum navium
corpora aequantes: truci cantu deterritas sequi classem cum
magno aequoris strepitu, velut demersa navigia, subisse aquas
Comperisse sese ex incolis, rubrum mare non a colore undarum,
ut plerique crederent, sed ab Erythro rege appellari: esse haud
procul a continenti insulam palmis frequentibus consitam et in
medio fere nemore columnam eminere, Erythri regis monumen-
tum, literis gentis eius scriptam. Navigia etiam, quae lixas
mercatoresque vexissent, famam auri secutis gubernatoribus, in
insulam esse transmissa nec deinde postea visa. Rex cognoscendi
plura cupidine accensus, rursus eos terram legere iubet, donec
ad Euphratis ostia appellerent classem, inde adverso amne
Babylona subire.

Plansforfurtlcer Conquest.

27l.—Ipse animo infinita complexus statuit, omni ad orientem
maritima regione perdomita, ex Syria petere Africam Carthagini

